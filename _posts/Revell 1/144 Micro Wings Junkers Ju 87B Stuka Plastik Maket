Merhaba, bu sefer Revell’in Micro Wings serisi ile karşınızdayım. Micro Wings maket dükkanına gittiğinizde dikkatinizi çekecek minik dikdörtgen kutularda satılan ikinci dünya savaşı savaş uçaklarından oluşan bir seri. Maketin Revell sayfası şurada.

stuka4

Maketi fazla vaktim olmadığı için haftasonu eğlencelik, zaman geçirmelik olarak aldım, çıtır çerez muamelesi yaptım resmen ama tüm hafta sonumu yedi. Anladım ki maket ne kadar küçülürse o kadar uğraştırıcı oluyor, bir de jet uçaklarına tövbe ettim bundan sonra, uzun bir süre elleşmeyi düşünmüyorum. Maketi yanlış hatırlamıyorsam 9.90 tl gibi komik bir fiyata aldım, tüm seri yaklaşık bu civarda satılıyordu, aralarından bunu beğendim. Daha büyük ölçeklerde satılan modelleri de var. Maketin boyutları oldukça ufak, kanat genişliği 96 mm, uzunluğu 78 mm. Sadece 22 parçadan oluşuyor. Revell 1-5 arası zorluk seviyesine göre 2, yani başlangıç düzeyi kolay diyebiliriz ama dediğim gibi uğraştırıcı ve uğraşması da en azından bence keyifli değil. Bir de Airfix ile Revell’in maketlerini karşılaştırdığımda Airfix’in bariz ağır bastığını söyleyebilirim. Maalesef dükkanlar Revell kutuları ile dolup taşmış durumda ve Airfix’ler Revell’lerden her zaman bir tık daha pahalı durumda.

stuka3

Makete gelecek olursam, daha çok Stuka diye bilinen uçağımız Almanların ikinci dünya savaşında kullandıkları bir bombardıman uçağı. Filmlerde oradan oraya jjiiiiuvv…juuuuuuooaoaaaoaoaa diye oradan oraya giden gıcık sesli uçaklar bunlar işte. Bu gıcık sesi de düşmanın moralini bozmak için bilinçli bir şekilde kanat altına koydukları bir revizyonla oluşturmuşlar, uçağın doğal sesi değil yani. Biz Alman savaş teknolojisi deyince aklımıza SS birlikleri ve meşhur Alman tankları gelir, hatta Almanların karşı cephe ile havada rekabet edemediğinden dolayı savaşı kaybettiği söylenir. Bu uçak Almanların medarı iftiharı, düşman birliklerine çok fazla zaiyat vermiş, manevra kabiliyeti oldukça yüksek bir uçak. 90 derece dik dalışa geçip hedefin kafasına bombaları bıraktıktan sonra yere çok yakın bir mesafeden bile manevra ederek toparlayabilen ve kalkışa geçebilen akrobatik bir uçak.

stuka2Maketin yapımında bir enteresanlık yok, klasik uçak tasarımının çok dışına çıkmıyoruz. İkiye ayrılmış ana gövdeyi birleştirerek işe başlıyoruz. Daha sonra ön ve arka kanatları boyayıp birleştirdikten sonra gövdeye bağlantısını yapıyoruz. Kokpitin üzerindeki camın üzerine benim yaptığım gibi yapıştırıcı bulaştırmamaya çalışın.

stuka5

Uçağımızın iki tür sergilenme şekli var. İlki üzerinde STUKA yazan bir etikete sahip düz bir hat üzerinde duran desteği. Bunun uçağa havadaymış hissi vermesi gerekiyor ama vermiyor çünkü resimlerden görüleceği üzere hat dümdüz çıkıyor, normalde bombeli yaparlar ki uçak havalanıyor gibi gözüksün. Onun yerine uçağınızı tekerlekleri üzerinde sergileyebilirsiniz, bu şekilde bence daha estetik gözüküyor. Tekerlekleri havadayken içeri çekilmiyor sabit, dolayısıyla yapımında bir farklılık yok. Ön teker arka tekere göre çok büyük olduğundan uçağı tekerlekleri üzerine koyduğunuzda yatay duruyor bu da enteresan ve estetik bir görünüm kazandırıyor. Ben destek çubuğunu uçağa yapıştırmadım ama geçmeli yapıda olduğu için deliğinden geçirip o şekilde bıraktım, istediğim zaman çıkartabiliyorum.

stuka1
