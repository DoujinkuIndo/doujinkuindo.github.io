---
layout: post
title: Ny Forening!
---

Denne måned blev IT-Tutor en realitet. IT-Tutor er en forening sat i verden for at varetage studiestarten for studerende på Bachelorudannelsen i IT ved Datalogisk institut på Aarhus Universitet.

**Bliv tutor**

Hvis du allerede nu ved at du vil være tutor og ikke vil gå glip af ansøgningsfristen kan du tilmelde dig vores mailliste og modtage løbende emails frem til deadlinen. Du finder maillisten på it-tutor.dk/tutor 


**Input til arbejdet**

Målet med den nye foreningen er først og fremmest at skabe en bedre og mere vedkommende studiestart for de nye IT studerende. For at kunne gøre det har vi brug for en masse input. 

Derfor vil vi meget gerne høre fra jer, hvis I har en fed idé til hvad rus dags programmet skal indeholde, et bedre navn til tutorforeningen samt andre gode idéer, som I enten selv vil stå for eller blot vil give videre så andre har mulighed for at arbejde på dem. Det samme gælder holdninger til tidligere aktiviteter. Hvis du har en holdning til hvad vi skal beholde eller hvad der skal væk modtages den med kyshånd.


Ideer kan afleveres direkte på: it-tutor.dk/forslag eller ved at tage kontakt til styregruppen.
