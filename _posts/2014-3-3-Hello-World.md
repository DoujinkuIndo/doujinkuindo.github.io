---
layout: post
title: Up and running with Jekyll!
---

เย้~! โพสต์แรกของเรากับ Jekyll (เจอคิ้ล) ถือเป็นการเดินทางเขียนบล็อกครั้งใหม่ หลังจากี่ห่างหายไปนาน กลับมาคราวนี้ก็แตกต่างไปจากทุกๆครั้ง เพราะเราไม่ได้เขียนด้วย Wordpress อีกแล้ว 

หลังจากที่บล็อกเก่าๆที่ผ่านมา ได้ล้มหายตายจากกันไป เพราะใช้ตัว Wordpress ไปฝากไว้ตามฟรีโฮสต์ แชร์โฮสต์ทั่วไป แต่ครั้งนี้เราเลือกที่จะย้ายเว็บทั้งหมดมาอยู่บน Github ชุมชน Open Source ที่ทั้งให้เราฝากสคริป คัดลอกสคริปคนอื่น รวมไปถึงฝากเว็บ html อีกด้วย และนั่นจึงเป็นที่มาของเว็บไซต์ และบล็อกแห่งนี้

เนื่องจากว่า Github มีบริการที่ชื่อว่า Github Pages สำหรับฝากเว็บไซต์ html โดยเฉพาะ ผนวกกับโปรเจค Jekyll ที่ช่วยทำให้ html ธรรมดาๆ กลายเป็นเว็บบล็อกได้อย่างสมบูรณ์แบบ เพียงเขียนไฟล์ .md (markdown) สำหรับแต่ละโพสต์ โพสต์ของเราก็จะถูกแปลงด้วย template กลายเป็นบล็อกโดยสมบูรณ์ 

ถือเป็นการเปลี่ยนแปลงครั้งใหญ่ (มาก) สิ่งที่รู้สึกแตกต่างไปจากเดิมมากคือ "ความเร็ว" หลังจากที่ใช้โฮสต์ฟรีและแชร์โฮสต์มานาน การเปลี่ยนมาใช้ Github นี่เรียกว่าจากเต่ามาเป็นชีตาร์เลยทีเดียว เร็วและแรง แถมยังฟรี อะไรมันจะดีถึงเพียงนี้

อ่านมาถึงตรงนี้ เพื่อนๆอาจจะคิดว่าเราคงมาอวย Github เป็นแน่แท้ ที่จริงก็อยากจะอวยนะ แต่สำหรับใครที่คิดจะฝากเว็บไว้กับ Github แบบฟรีๆ ก็ต้องระวังไว้อย่างนึงว่า Source code ทั้งหมดของเราจะต้องเป็น Public ทุกๆคนจะสามารถเข้าถึงไฟล์ของเราได้ (และยัง copy ไปได้ง่ายมากๆอีกด้วย) 

โพสต์ต่อไป จะมาเขียนวิธีการสร้างบล็อกด้วย Jekyll แล้วพบกันค่ะ

Happy Blogging :)
